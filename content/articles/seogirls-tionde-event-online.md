---
path: seogirls-10
title: SEOGIRLS tionde event - online
description: >-
  SEOGIRLS MÖTTES IGEN! Äntligen sågs vi igen, efter 9 långa månader. För vissa
  har det varit extra tungt, för andra har vardagen rullat på. Oavsett hur vi
  har tacklat pandemin, hade vi alla sett fram emot att ses igen!
canonical: 'https://www.seogirls.se/artiklar/seogirls-10'
date: 2020-12-20T20:16:07.263Z
ingress: >-
  SEOGIRLS MÖTTES IGEN! Äntligen sågs vi igen, efter 9 långa månader. För vissa
  har det varit extra tungt, för andra har vardagen rullat på. Oavsett hur vi
  har tacklat pandemin, hade vi alla sett fram emot att ses igen!
featuredimage: /../assets/seogirlonline.png
---
Året 2020 har som alla vet, satt precis allt på prov och sin spets. Vi fick ställa in alla inplanerade event i våras som en följd av de nya restriktionerna och att det inte längre var säkert att träffas i större sällskap. 

Det tog lite tid för oss att ställa om, men den 9:e december hade vi vårt tionde SEOGIRLS meet-up - den här gången online då vi fortfarande inte kan träffas i en lokal. Tiden för omställningen har vi använt till att gå tillbaka till roten av vad SEOGIRLS står för, hur vi faciliterar det på bästa sätt och planera en ny uppgraderad verksamhet utifrån grundtankarna. 

**Vi har fortsatt växa under 2020 och nu är vi hela 401 medlemmar i LinkedIn-gruppen, 95 medlemmar i Slack-kanalen, 76 medlemmar i Facebook-gruppen och därtill är vi 306 som får mail-utskicken.** 

Under hösten frågade vi medlemmarna i en enkät vad de tycker är bäst med nätverket, hur de vill använda det och vad de saknar. Vi fick över 70 svar som vi tog till oss och bestämde att vi behöver skapa en plattform för mer kunskapsspridning och lärande av varandra. En plattform där vi också kan känna oss trygga att ställa alla frågor och ta tillvara på gemenskapen och ha kul ihop. 

Vi kom också fram till några mer handfasta aktiviteter vi kommer att göra:

1. Ungefär varannan vecka skickas det ett nyhetsbrev med de senaste nyheterna från oss, SEO-världen och Google. Till det lägger vi till en sektion med nyheter från nya och etablerade verktyg. 
2. Vi skapar spår för olika intresseområden inom SEO. SEO är så brett och oftast specialiserar man sig inom en av alla delar som utgör sökmotoroptimering. Vi börjar med de tre spår som är mest populära och fortsätter att bygga ut under våren 2021. För att anmäla sig till ett spår, fyll i en formuläret här: [https://forms.gle/bwyDrUP4ZUCx9LVp7 ](https://forms.gle/bwyDrUP4ZUCx9LVp7)
3. Vi kommer fortsätta ha samlade meet-ups, och till dessa vill vi bjuda in alla inom SEOGIRLS att tala. Det kan vara kring ett ämne du själv håller på att utforska, en lärdom du vill dela med sig av, ett case eller ett misstag du vill dela med dig av för att vi tillsammans ska lära oss mer. Man anmäler sig som talare här: <https://forms.gle/7VpwSFDjVWJwAkWx6> 

Kom ihåg att du INTE behöver vara en fullfjädrad proffstalare - tvärtom välkomnar vi förstagångstalare att öva inför en trygg publik som kommer ge feedback på ett sätt som känns lyftande. **Ta chansen att öva upp dina speaker skills och öva in dina talks!** 

Nu ser vi fram emot ett 2021 som är mycket bättre, där vi också kan träffas - om inte annat utomhus!

---
path: portratt-johanna-hoof
title: 'Johanna Hoof, SEO-specialist @ 56k Digital'
description: >-
  Läs mer om hur Johann Hoof började jobba med SEO och vad hon presenterade på
  SEOGIRLS!
canonical: 'https://www.seogirls.se/artiklar/portratt-johanna-hoof'
date: 2020-01-24T09:29:02.649Z
ingress: >-
  Johanna Hoof är SEO-specialist på marknadsföringsbyrån 56k Digital som hostar
  SEOGIRLS #8. Johanna är utbildad onlinemarknadsförare vid Medieinstitutet i
  Stockholm och har arbetat aktivt med SEO sedan 2017 –  bland annat som
  frilansande SEO-konsult. Vi är nyfikna på hennes syn på SEO, och fick
  möjligheten att ställa några frågor gällande det och SEO i övrigt till
  Johanna.
featuredimage: /../assets/johanna.png
---
### Varför började du jobba med SEO?

Mitt SEO-intresse började för 4-5 år sen när jag drev en svensk e-handel vid sidan av mitt vardagsjobb. Det var då jag fick upp ögonen för hur man kan skapa sig en edge mot sina konkurrenter utan att faktiskt betala för sin marknadsföring. Jag kan fortfarande fascineras över hur man genom SEO kan skapa värde och resultat utan att behöva betala för annonsering.

### Vad ska du prata om på kvällens SEOGIRLS?

Jag kommer gå igenom hur SEO kan vara mer än bara trafik och hur det kan påverka en hel verksamhet, från inköp och sortiment till erbjudande och avslut. Man kan säga att det är en mash-up av de bästa delarna från den klassiska säljprocessen och de mest fundamentala delarna inom SEO.

### Vad vill du höra om på nästa SEOGIRLS?

Det hade varit intressant att höra mer om hur vi inom SEO kan använda tekniken till vår fördel, både sett till hur vi jobbar, men även på de sajterna vi arbetar med. Jag har själv satt upp en sajt som ett eget projekt för att utvärdera hur en PWA fungerar sett från ett SEO-perspektiv. Svaret är än så länge väldigt positivt.

### Vilket är ditt favoritverktyg inom SEO?

Det är få saker som slår ens egna webbplatsdata. Så Search Console hade jag inte kunnat jobba utan och Screaming Frog är såklart ett måste också. 

Sedan vill jag även lyfta Google Sheets och den möjlighet det verktyget ger genom att vara både Cloud-baserat och ha stöd för att utveckla egna funktioner med JavaScript. Jag har till exempel tagit fram ett eget verktyg som automatiskt hittar segment och kategoriserar sökord utifrån satta kriterier. Det underlättar och effektiviserar mitt jobb väldigt mycket. 

### Vad tänker du om framtidens SEO?

I och med att Google gör fler och större förändringar i SERP:en kommer det att krävas än mer grundligt och genomtänkt SEO-arbete för att kunna konkurrera om de värdefulla topplaceringarna. Både vad gällande tekniken, högkvalitativt innehåll och kanske framförallt att strukturera upp sin data.

**SEOGIRLS vill tacka Johanna för att hon ordnade så att hennes företag hostade det 8e SEOGIRLS – det första för 2020, och för en grym presentation kring SEO och ehandel!**

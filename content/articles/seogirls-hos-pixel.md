---
path: seogirlsxpixel
title: SEOGIRLS hos PIXEL
description: >-
  I tisdags var det premiär för SEOGIRLS första nätverksträff. Pixel Nordic
  genom initiativtagaren Gabriella Gall bjöd in till härligt mingel 
canonical: 'https://seogirls.se/artiklar/seogirlsxpixel'
date: 2019-05-02T15:10:09.713Z
ingress: >-
  I tisdags var det premiär för SEOGIRLS första nätverksträff. Pixel Nordic
  genom initiativtagaren Gabriella Gall bjöd in till härligt mingel på sin
  takterrass med magisk utsikt över city. 30 härliga tjejer anslöt, åt meze och
  drack bubbel. Under kvällen diskuterades Javascript, varför branschen blivit
  så segregerad och vad vi kan göra åt det framöver.
featuredimage: /../assets/seogirlsmingel.png
---
Nätverket SEOGIRLS grundades 2019 av Gabriella Gall &amp; Ulrika Viberg med syftet att skapa en plattform för tjejer som arbetar med SEO. Idén föddes under en konferens i London, där Gabriella och Ulrika möttes under en lunchpaus och började diskutera för och nackdelar med SEO-branschen. Där och då uppenbarades en samsyn på den skeva könsfördelningen inom branschen, och de bestämde sig för att skapa en plattform för tjejer som arbetar med SEO

Första nätverksträffen blev en succé. En utav anledningarna till det tror Gabriella är att det finns ett konkret behov därute; en önskan om ett byråöverskridande nätverk där enbart tjejer är välkomna för att prata SEO. Gabriella och Ulrika lyckades skapa ett format som gick hem hos målgruppen. “Majoriteten av Sveriges byråer fanns representerade på plats, vilket känns otroligt stort.” säger Gabriella Gall i ett pressmeddelande.

SEOGIRLS har över 200 medlemmar och samlas en gång i månaden. SEOGIRLS låter olika byråer hosta med målsättningen att främja dynamik och konstant utveckling för nätverkets medlemmar. Näst på tur att bjuda upp till dans är growthbyrån UNIKORN.



**_Om Pixel Nordic_**

Pixel Nordic har hjälpt nordiska e-handlare att synas globalt genom bättre användarupplevelse och ökad ROI med SEO i fokus sedan 2013. 2019 utsågs Pixel Nordic till Best Agency av SEMrush Search Awards och är initiativtagare till Svenska SEO-priset.
